---
name: azienda
title: VerdeRAM
subtitle: >- 
    Azienda agricola, florovivaistica e di consulenza informatica<br />
    <small>condotta (e raccontata) da Valerio Sanguineti</small>
cit:
  text: >- 
    Tornerà la terra follemente bella<br />dopo l'estinzione della razza umana.
  auth: Baustelle
  title: L'estinzione della razza umana
  in: Fantasma, 2013
  lnk: http://baustelle.it/discography/fantasma-baustelle/
img_path: /images/switch-head.jpg
cover: reteolivesgualcita.jpg
menu:
  main:
    name: L'Azienda
    weight: 2
layout: page
draft: false
---
# Identity

**VerdeRAM** prende vita a **fine 2016**, quando comincio maldestramente ad **innestare**, sul ceppo solido di una [**tradizione contadina**](radici) le cui radici si perdono nel tempo, la mia esperienza quasi ventennale nel mondo dell’[**informatica**](/informatica/skills).

L'urgenza a cui tento, con questa decisione, di rispondere, è quella, primordiale, di **coltivare la terra**. C'è un grido, infatti, che non sopporto più: è quello - lacerante - di quella parte di appezzamenti che costituisce l'azienda agricola di famiglia che i **rovi** hanno sommerso.  

## Più delle terre sognate<a class="npp" href="#npp01" id="terrelnk" title="I. Fossati, Una notte in Italia">*</a>
Sotto a quelle spine, infatti, ci sono le **pietre** dei muretti a secco, affastellati scaglia su scaglia per generazioni. C'è l'**acqua** delle falde sotterranee che mio nonno, rabdomante, rincorreva e stanava dalla roccia, nel tempo di mezzo tra le due guerre che han dilaniato il _'900_. C'è il **ferro** ritorto e rugginoso di ciò che rimane delle arcate sinuose delle serre e del fitto intreccio di impianti idraulici ed elettrici che le mani di mio padre hanno posato negli anni del <a href="https://it.wikipedia.org/wiki/Miracolo_economico_italiano" target="_blank" title="Il periodo del Boom Economico in Italia">_boom_</a>, quando io non c'ero ancora. C'è la **terra** su cui si son chinate generazioni di madri a seminare, a strappare le malerbe, a raccogliere le olive o il <a href="https://it.wikipedia.org/wiki/Preboggion" title="Miscuglio di erbe selvatiche" target="_blank">_preboggión_</a>.

Ma, soprattutto, sotto ai rovi ci sono i **sogni** e le **speranze** del bimbo che giocava sul palcoscenico terrazzato dei vivai. Contraltare tanto precario quanto pervicace al coacervo di **difficoltà** e di **sofferenze** che hanno permesso ai rovi stessi di rampicare, anno per anno, a soffocare tutto.

## Technology moving manward
Alla base della natura ibrida di <b>VerdeRAM</b> c'è anche una volontà precisa che muove nel solco di una lunga "tradizione" di famiglia e, in ultima analisi, dell'umanità: **innovare**. C'è una fiducia nell'**ingegno creativo** della mente umana che è non è solo il perpetuarsi del gioco del bambino o il marchio a fuoco del DNA, ma una precisa _mission_: quella di rendere un po' **meno difficile** e **più competitiva** la coltivazione dei <a href="http://www.terracedlandscapes2016.it/" target="_blank" title="Paesaggi Terrazzati" class="b">territori terrazzati</a>.

In questa staffetta a lungo termine di cui ho da poco preso il testimone io - che non sono rabdomante e non so lavorare carpenteria metallica - mi aggrappo all'unica cosa che mi è riuscito in qualche modo di fare fino ad ora: <a href="https://it.wikipedia.org/wiki/Rete" target="_blank" title="Reti">**reti**</a>. Ma il tempo di portare in campo quelle di calcolatori, o di imprese, verrà poi. 

## Baby steps
Adesso è il momento in cui le reti bisogna imparare con pazienza a **ricucirle** con la più tradizonale delle tecniche. Perché nelle terre che riemergono dai rovi la primissima cosa da (ri)costruire non sono i muretti a secco od i sentieri, bensì **il presidio e la dedizione quotidiana**. La vera rete di sicurezza che teneva insieme versanti che ora franano, infatti, era fatta più di **tempo** che di mezzi. Non di grandi interventi strutturali ma di **piccolissimi passi quotidiani**. Appresi quelli la tecnologia verrà in supporto. 

{{% draft %}}

## Try and error... bye bye
Ora che ho fatto il passo grande della scelta ed avviato quelli straordinari del recupero, devo imparare quelli del presidio, del mantenimento, della presenza quotidiana in campo, dell'ascolto delle reazioni delle piante, che hanno tempi diversi da quelli dei calcolatori. 
Ora che il <a href="https://it.wikipedia.org/wiki/Prova_e_sbaglia" target="_blank" title="metodo euristico per tentativi ed errori">"_try... catch_"</a> non è più praticabile  


Io che ho passato gran parte della vita attaccato ad una macchina elettronica, affannato in ottimizzazioni dell'ordine del millisecondo, non posso più procedere per **tentativi ed errori** come ero abituato perché il tempo di risposta della natura ad ogni nuova sperimentazione  

{{% /draft %}}

<figure class="brd sh hs" style="opacity:.5">
  {{< imgproc brevettiHead Resize "1040x" >}}
</figure>
<p class="npp ac" id="npp01">
  <a href="#terrelnk" class="npp">*</a> 
  <a href="http://www.ivanofossati.it/" target="_blank">Ivano Fossati</a>, 
  <a href="http://www.ivanofossati.it/lyrics.php" target="_blank">"Una notte in Italia"</a>, 
  in <a href="http://www.ivanofossati.it/index.php" target="_blank">"700 giorni"</a>, 1981 
  <small>
    <a href="https://open.spotify.com/album/4xlxDKwvkip3RBjbSDeZcz" target="_blank">[ascolta]</a>.
  </small>
</p>